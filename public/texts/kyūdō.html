<p>Kyūdō 弓道 znamená v japonštině „cesta luku“ a vyvinulo se, stejně jako ostatní bojová umění, z původního bojového
    umění kyūjutsu přibližně v období Meiji. Po druhé světové válce bylo zakázáno mimo jiné proto, že je velice silně
    spjato s původním japonským náboženstvím – shintōismem. Luku a šípu se dosud používá při mnoha shintōistických,
    především očistných, rituálech. Luk měl samozřejmě velice důležitou funkci i ve válečnictví, stál dokonce přímo u
    zrodu samurajů, neboť byl původně jejich jedinou zbraní. Obnovené kyūdō vzniklo kombinací dvou tradičních škol
    (Ogasawara a Heki). V Japonsku je nejrozšířenější právě v této moderní formě, která zachovává staré principy a dá se
    říci, že je esencí těch nejlepších prvků starých škol. Klade důraz na obřadní charakter použití luku a v moderní
    době prostřednictvím luku bojuje člověk pouze sám se sebou.</p><br>
<p>Japonskou lukostřelbu na našich Slavnostech představí studenti z pražského oddílu (<a
        href='https://kyudocz.cz' tabindex='-1' target='_blank'>kyudocz.cz</a>)
    v čele s panem
    Michalem Phamem.</p>