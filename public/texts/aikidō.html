<p>Aikidō 合気道 patří mezi ty mladší japonská bojová umění, neboť bylo vytvořeno až v roce 1925 Moriheiem Ueshibou (1883
    -1969). Za zdroj mu posloužilo původní bojové umění aikijutsu s kořeny v 9. století, kenjutsu (umění meče), jōjutsu
    (umění krátké tyče) a jūjutsu (jemné umění). Ústřední ideou aikidō je, jak už napovídá jeho název, užití
    koordinované síly ki (vnitřní energie, duše) v harmonii či souladu (ai) s požadavky a okolnostmi boje.</p><br>
<p>Toto tradiční umění nám předvedou členové oddílu Aikidō kenkyūkai Praha (<a href='https://www.aikido-kenkyukai-praha.cz'
    tabindex='-1' target='_blank'>www.aikido-kenkyukai-praha.cz</a>) v čele s
    Miroslavem Kodymem (6.dan), který byl jedním z autorů myšlenky propojení jednotlivých budō právě prostřednictvím
    podobné akce Budō matsuri a společně s Vladimírem Hotovcem (jedním z učitelů kendō a iaidō) a Pavlem Benešem (jedním
    z učitelů karatedō) organizovali první čtyři Slavnosti bojových umění (1991 - 1995).</p>