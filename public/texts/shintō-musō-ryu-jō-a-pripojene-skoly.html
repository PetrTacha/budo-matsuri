<p>Jōdō, přesněji Shintō musō ryū, někdy také jōjutsu, je považováno za nejstarší japonskou školu použití hole jō neboli
    tsue v boji. Vytvořil na začátku 17. století Musō Gonnosuke Katsuyoshi. K osnovám Shintō musō ryū jō bylo postupně
    připojeno několik dalších škol. Tyto školy (fuzoku budō nebo fuzoku ryūha) jsou Uchida ryū tanjōjutsu (umění krátké
    hole), Shintō ryū kenjutsu (techniky šermu), Isshin ryū kusarigamajutsu (srp s řetězem), Ikkaku ryū juttejutsu
    (železný obušek a jiné zbraně) a Ittatsu ryū hojōjutsu (umění poutáníprovazem). Tradiční jōdō se cvičí ve Zlíně a v
    Praze. Kontakty a informace najdete na stránce zlínského Tenshin dōjō (<a href='https://www.tenshin.cz'
        tabindex='-1' target='_blank'>www.tenshin.cz</a>) respektive pražské pobočky
    (<a href='https://www.jodopraha.cz' tabindex='-1' target='_blank'>www.jodopraha.cz</a>). Tenshin dōjō a českou
    skupinu při Evropské federaci jōdō vede Patrik Orth, Shintō musō ryū
    gomokuroku, který je žákem senseiů Pascala Kriegera a Freda Quanta (oba menkyo kaiden).</p><br>
<p>Na ukázce se budou podílet sensei Yves Galley ze Švýcarska (menkyo kaiden) a Patrik Orth (gomokuroku). Součástí
    ukázky bude průřez osnovami školy – techniky jō různých úrovní, kenjutsu, tanjōjutsu, kusarigamajutsu i juttejutsu.
</p>